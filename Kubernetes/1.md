# 🚀 Kubernetes ile Blue-Green Deployment ve Ingress Trafik Yönlendirme

Blue-Green Deployment, uygulamanın farklı versiyonlarının aynı anda çalışmasına izin vererek sıfır kesintiyle yeni sürüme geçiş yapılmasına imkan sağlamaktadır. Bu strateji sayesinde, eski version(blue) çalışırken yyeni versiyon (green) hazır hale getirilebilir ve sadece trafiğin yön değiştirerek geçiş yapılabilir. Roolback ise yine sadece trafik yönünü eski sürüme çevirerek çok hızlı bir şekilde gerçekleştirilebilir. Bu yazıda bu işlemi uygulamalı bir şekilde görelim. İlk öncelik ortam olarak killercoda bulunan **Kubernetes 1.32** ortamı kullanılmaktadır.

İlk olarak tüm kaynaklarımızın izole bir ortamda yönetmek için özel bir namespace oluşturmak için aşağıdaki komut kullanılır;

```
kubectl create namespace blue-green-demo
```
![Namespace](/img/Kubernetes_1.png)

Blue ve Green Deployment’larının oluşturulması amacıyla aşağıdaki ``blue-deployment.yaml`` ve ``green-deployment.yaml`` dosyaları oluşturulur.
**blue-deployment.yaml**
```yaml
apiVersion: apps/v1
kind: Deployment
metadata:
  name: app-blue
  namespace: blue-green-demo
spec:
  replicas: 1
  selector:
    matchLabels:
      app: myapp
      version: blue
  template:
    metadata:
      labels:
        app: myapp
        version: blue
    spec:
      containers:
        - name: nginx
          image: nginx:1.21
          ports:
            - containerPort: 80

```
**green-deployment.yaml**
```yaml
apiVersion: apps/v1
kind: Deployment
metadata:
  name: app-green
  namespace: blue-green-demo
spec:
  replicas: 1
  selector:
    matchLabels:
      app: myapp
      version: green
  template:
    metadata:
      labels:
        app: myapp
        version: green
    spec:
      containers:
        - name: nginx
          image: nginx:1.25
          ports:
            - containerPort: 80

```
Oluşturma işlemi için aşağıdaki komutlar sırasıyla kullanılır;

```bash
kubectl apply -f blue-deployment.yaml
kubectl apply -f green-deployment.yaml
```
![blue-green](/img/Kubernetes_2.png)

Blue ve Green olarak iki farklı versiyonlu Deployment tanımlıyoruz. Her biri farklı label (version: blue / green) ile ayırt ediyoruz.

Servislerin tanımlanması amacıyla ``blue-service.yaml`` ve ``green-service.yaml`` dosyaları oluşturulur. 

**blue-service.yaml**
```yaml
apiVersion: v1
kind: Service
metadata:
  name: myapp-blue
  namespace: blue-green-demo
spec:
  selector:
    app: myapp
    version: blue
  ports:
    - port: 80
      targetPort: 80

```
**green-service.yaml**
```yaml
apiVersion: v1
kind: Service
metadata:
  name: myapp-green
  namespace: blue-green-demo
spec:
  selector:
    app: myapp
    version: green
  ports:
    - port: 80
      targetPort: 80

```
Servislerin oluşturulması amacıyla aşağıdaki komutlar sırasıyla kullanılır. 

```bash
kubectl apply -f blue-service.yaml
kubectl apply -f green-service.yaml
```
![blue-green service](/img/Kubernetes_3.png)

Her bir versiyon için ayrı bir servis oluşturuyoruz. Bu servisler ilgili Deployment’lara trafiği yönlendiriyor ancak kullanıcı trafiğini bu servisler üzerinden doğrudan almıyoruz.

Canlı trafiğin doğrundan yönetilmesi amacıyla ``Live`` servisin oluşturulması amacıyla ``live-service.yaml`` dosyası oluşturulur.

**live-service.yaml**
```yaml
apiVersion: v1
kind: Service
metadata:
  name: myapp-live
  namespace: blue-green-demo
spec:
  selector:
    app: myapp
    version: blue  # Başlangıçta blue'a yönlendiriliyor
  ports:
    - port: 80
      targetPort: 80

```
Bu servisin oluşturulması amacıyla ``kubectl apply -f live-service.yaml`` komutu kullanılmaktadır. 

![blue-green service](/img/Kubernetes_4.png)

Bu servis, kullanıcıdan gelen tüm trafiği “canlı versiyona” yönlendiren yapıdır. İlk olarak blue versiyona yönlendirilmiştir. Daha sonra selector alanını değiştirerek green versiyona geçiş yapılabilir.

Dış network(Dünya) erişiminin sağlanması amacıyla ``ingress.yaml`` dosyası oluşturulur.
**ingress.yaml**
```yaml
apiVersion: networking.k8s.io/v1
kind: Ingress
metadata:
  name: myapp-ingress
  namespace: blue-green-demo
  annotations:
    nginx.ingress.kubernetes.io/rewrite-target: /
spec:
  rules:
    - host: myapp.local
      http:
        paths:
          - path: /
            pathType: Prefix
            backend:
              service:
                name: myapp-live
                port:
                  number: 80
```
Bu Ingress nesnesi, myapp.local adresinden gelen HTTP isteklerini myapp-live servisine yönlendirir. Böylece kullanıcı dışarıdan sadece tek bir endpoint’i (myapp.local) görür. Bu servisin oluşturulması amacıyla ``kubectl apply -f ingress.yaml`` komutu kullanılmaktadır.
![blue-green ingress](/img/Kubernetes_5.png)


📌 Not: myapp.local adresini tarayıcınızda kullanabilmek için /etc/hosts dosyanıza şu satırı ekleyin:

```
127.0.0.1 myapp.local
```
![blue-green ingress](/img/Kubernetes_6.png)

Green sürümüne trafiğin yönlendirilmesi amacıyla aşağıdaki komut kullanılır;

```bash
kubectl patch service myapp-live -n blue-green-demo \
  -p '{"spec": {"selector": {"app": "myapp", "version": "green"}}}'
```
![blue-green green](/img/Kubernetes_7.png)

Bu komutla ``myapp-live`` servisi artık ``green`` deployment'a yönlendirilmiş olur. Kullanıcılar herhangi bir kesinti yaşamadan yeni versiyonu kullanmaya başlar.

Eski sürüme (blue) geri döndürülmesi amacıyla aşağıdaki komut kullanılır;

```bash
kubectl patch service myapp-live -n blue-green-demo \
  -p '{"spec": {"selector": {"app": "myapp", "version": "blue"}}}'
```
Eğer yeni versiyonda bir problem çıkarsa, sadece bu komutla geri dönüş yapılabilir. Blue versiyon çalışmaya devam ederken green durdurulabilir veya debug edilebilir.

![blue-green blue](/img/Kubernetes_8.png)

Sonuç olarak;

* Blue-Green Deployment ile uygulamanı **kesintisiz bir şekilde güncellenebilir**.
* Rollback çok hızlı ve güvenli bir şekilde gerçekleştirilebilir.
* Ingress üzerinden tek bir alan adı (host) ile kullanıcıya görünmeyen versiyon geçişi sağlanabilir.
